---
layout: post
title: "نكمل كلامنا؟"
description: ""
summary: ""
tags: [Depression]
crawlertitle: "نكمل كلامنا؟"
date:   2017-10-29 23:09:47 +0700
categories: posts
author: shawkyz
bg: 'mind.jpg'

---
نسيت اعرفك

ان عمري ما وثقت في حد

دايما بحاول اقرب منهم، هم بيبينوا انهم مهتمين.

بس انت عمرك وثقت في حد؟ 

لا متقولش حبيت او عندك صاحب، عمرك وثقت فعلا في حد؟

تثق في حد انك تديله مسدس بعد ما تعمله اكتر حاجة تضايقه في حياته و تقف قدامه عريان و تركع على الارض قدامه و عينك مليانة دموع ندم و تغمض 
عنيك؟ 


صعب؟ 

دايما قولتلي ان الثقة في الناس مراحل، ممكن تثق في حد بنسبة 10% مثلا، ناس تانية بنسبة اكتر شوية

بس هل هي دي الثقة فعلا؟ ما انت لو مش عارف تقوله كل حاجة يبقى ازاي واثق فيه؟


اه، حبيت، بس محدش فاهمني.

لا استنى، انا اللي مش فاهمهم

ولا انا اللي بزهق؟

ولا مش ده اللي انا عايزه؟


انا عايز ايه؟ مش عارف، زي كل مرة هقولك "مش عايز اعرف"


بعيط تاني، المرة دي من غير دموع

عنيا بتقفل بالراحة و انا بكتب الكلام ده


انا عايز ايه؟ لو انت عارف قولي

انت دايما كنت معايا

دايما سامعني و شايفني

دايما فاهمني، صح؟ 

ساكت ليه دلوقت؟


للأسف مفيش حل غير البعد، مفيش حل تاني شايفه.

ابعد عنهم، هم احسن من غيرك.

جايز حياتي ملهاش لازمة.


أه، حياتهم احسن من غيري، قارن قبل ما تظهر في حياتهم و بعد ما ظهرت.

عارف انه ممكن يكون اللي بقوله مش منطقي، بس هو ده اللي بيحصل.

جايز ميكنش ليك ايد في اللي وصلهوله.


بس النتيجة في الاخر هي اللي هتتحسب.


محدش هامه وجودك، محدش هامه رأيك، انت اتوجدت من غير سبب، و هتختفي من حياتهم من غير ما يفهموا السبب.