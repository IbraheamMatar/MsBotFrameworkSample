---
layout: post
title: "Let's talk"
description: ""
summary: ""
tags: [Depression]
crawlertitle: "Let's talk"
date:   2017-10-26 23:09:47 +0700
categories: posts
author: shawkyz
bg: 'mind.jpg'

---
اهلا، تاني...

لو كنت قريت اللي كنت كتبته قبل كده ممكن هتفهم اللي عايز اقوله هنا، ممكن؟

معرفش مفيش حاجة أكيدة و انا مش متأكد اني هعرف اوصلك اللي انا حاسه او اللي عايز اقوله، عامة انا بكتب ليا انا مش ليك.

انانية صح؟ ولا جايز مش فارقة معاك؟ 

مش مهم...

عارف؟ مفيش اي حاجة مهمة، لو فكرت فيها فعلًا، هتلاقي ان كل حاجة ملهاش اي لازمة.

فكرت و طلع رأيك غير ده؟ عادي كل واحد و ليه طريقة تفكيره، ولا لأ؟

عارف مثل كل واحد بينام عالجنب اللي بيرحه؟ ممكن تطبقه على كل حاجة، حياتك، اعتقاداتك الدينية، صحابك، شغلك، الخ،الخ،الخ...


معرفش لو ده بيـmake sense بالنسبالك. 

بس هل لازم اهتم برأيك؟ 

ممكن أفكر فيها..

بس لو فكرت فيها، هل النتيجة هتطلع اي فرق؟ 

ممكن هتفرق، ممكن لأ، اكيد مش هقدر اعرف غير لما اجرب صح؟ 

بس لو جربت و طلع ان مفيش اي نتيجة؟ كده انا ضيعت وقت و مجهود في حاجة ملهاش لازمة؟ 

ده هينزل تحت تعريفي لـ "ايه اللي المهم" و ايه اللي ملوش.


فاكر لما قولتلك مفيش حاجة مهمة؟ طب طلاما مفيش حاجة مهمة ليه فرق معايا اني ضيعت وقتي في حاجة ملهاش لازمة؟ مش عارف

انا مش عارف اي حاجة، ولا عايز اعرف ولا اشوف.


كل ما تشوف اكتر و تعرف اكتر، كل ما هتتعب أكتر، دماغك لما تقعد تفكر طول الوقت بصورة مبالغ فيها، في كل حاجة، و بتفكر في التفكير اللي انت 

بتفكر فيه، و تفكير التفكير اللي انت بتفكر فيه، و تفكير تفكير تفكير اللي انت بتفكر فيه، و هكذا...
لحد ما حاجة توقفها.

بس لو موقفتش، انا ايه اللي هيحصلي؟ انا مش عايز اي حاجة تاني...


بس ده مش صح.

انا عمري ما رضيت على نفسي، و دايمًا بحاول اثبت لـ "نفسي" اني احسن، عشان ببساطة عايز احس اني "كفاية".

مش عايز حتى ارضى عن نفسي، مجرد اني احس ان ليا لازمة.

جايز ده من طريقة تربيتي؟ 

جايز انا اتولدت كده؟

شفت؟ اديني بفكر تاني في حاجات ملهاش اي لازمة و الاجابة ممكن متفرقش في حاجة.

بس انا مش عايز اعمل اي حاجة لـ "نفسي" تاني، ولا لأي حد.

انا تعبت، و انت مش حاسس، بموت و انت مش حاسس.


ياريت كان فيه صح و غلط مطلق، ياريت كان فيه قواعد معينة ممكن أمشي عليها و اكون مطمن، ياريت متفرقش معايا زي ما هي مش فارقة معاك.

ياريت اكون ignorant. 

Ignorance is a blessing

و انا بحاول على قد ما اقدر اني ابعد عن ده، معظم الوقت بعمل ده unconciously.


كده كده مش مهم، و للاسف الصح و الغلط كلها حاجات مش ثابتة، 

للاسف هفضل كده لحد ما أموت.


بس لو ممتش؟