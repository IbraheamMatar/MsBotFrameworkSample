---
layout: post
title: "is depression making me miserable?"
description: ""
summary: ""
tags: [Depression]
crawlertitle: "is depression making me miserable?"
date:   2017-10-20 23:09:47 +0700
categories: posts
author: shawkyz
bg: 'mind.jpg'

---
كل يوم بصحى من النوم بصوت منبهين، منبه اللاب و بيكون بعيد جدًا عني، منبه الموبايل بتاعي و بيكون جنبي.

كل يوم نفس الموقف نفس السيناريو نفس الروتين.

7:00 بيرن المنبة من اللاب

7:10 يبدأ منبه الموبايل يرن

7:15 يبدا منبه تاني ظبطه من الموبايل يرن


بضطر اقوم من على السرير، ببص في الموبايل، اشوف الساعة كام، اوقف المنبه و اقوم من على السرير عشان اقفل المنبة بتاع اللاب.
برغم نفسي اني اعمل شيء معين عشان اوصل لهدف انا حددته عشان عارف اني لو مأرغمتش نفسي على ده مش هوصل للي عايزه، بس السؤال، ده بيأثر عليا ازاي؟

انا برغم نفسي اني اعمل كل شيء في حياتي، برغم نفسي اني أكل، اني أشرب، اني أكتب، اني اشتغل، اني أخرج، اني أسافر، اني اتكلم، اني أحب.


كل يوم نفس الروتين، كل يوم بتحايل و بضحك على نفسي اني اعيش يوم تاني، جايز ممكن حاجة تتغير؟ جايز ممكن حاجة تحصل تخليني راضي؟ 


الاكتئاب في اخر مراحلة خالص مبتحسش بأي مشاعر، خالص، ولا حتى جوع او عطش، بس عديت المرحلة دي و بقيت طول اليوم بائس، تعبان، مش قادر أعيش.


لما افكر فيها و اسأل نفسي، مفيش اي حاجة جميلة في السواد ده؟
كونك عايش في السواد ده بيخليك تفهم و تحلل كل حاجة بمنظور تاني خالص.
أنا بعمل اللي انا عايزه عشان خاطر أقدر أعيش، بس.
عايز أفرح بس مش قادر، فبعمل اي حاجة ممكن شايف انها تفرحني.
الناس اللي حوليا بقوا غير، او انا اللي شايفهم غير الأول.


في الحالة دي بقدر افكر بمنطقية أكتر، او بقنع نفسي اني بفكر بمنطقية اكتر، ايًا كان اي واحدة فيهم، ده اللي انا شايفه.
لما بكون في الشغل و انا في الحالة بفكر و بلاقي حلول افضل بكتير جدًا من العادي. جايز عشان انا مش شايف اي حاجة worth it؟ جايز عشان عايز أحس اني أقدر اعمل حاجة؟ بحاول اقنع نفسي ان ليا لازمة؟ بحاول ارضى عن نفسي؟
ايًا كان..


I just figured how miserable I am. Guess am going to stay that way. Depression is unfortunately a part of my personality and I have to accept that fact.
